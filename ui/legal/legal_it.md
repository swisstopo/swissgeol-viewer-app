![logo](../public/images/swissgeol_viewer.svg)

Basi legali
===========

## Responsabilità

Nonostante si presti grande attenzione all’esattezza delle informazioni pubblicate su questo sito, l’Ufficio federale di topografia swisstopo declina ogni responsabilità per la fedeltà, l’esattezza, l’attualità, l’affidabilità e la completezza di tali informazioni.

swisstopo si riserva esplicitamente il diritto in qualsiasi momento di modificare parzialmente o completamente il contenuto del sito, di cancellarlo o di sospenderne temporaneamente la pubblicazione, senza alcun preavviso.

swisstopo declina ogni responsabilità per danni materiali o immateriali derivanti dall’accesso alle informazioni diffuse, dall’uso o dal mancato uso del sito, oppure che sono riconducibili a un malfunzionamento del collegamento o a disturbi tecnici del sito.

## Rimandi e collegamenti

Rimandi e collegamenti a siti web di terzi non rientrano nella sfera di responsabilità di swisstopo. L’utente consulta e utilizza queste pagine web a proprio rischio. swisstopo dichiara esplicitamente di non avere nessuna influenza sulla forma, sul contenuto e sulle offerte delle pagine collegate. Le informazioni e i servizi offerti da queste pagine web sono interamente di responsabilità dei loro autori.

swisstopo declina ogni responsabilità per queste pagine web.

## Diritti d’autore
Le informazioni contenute sui siti web di swisstopo sono messe a disposizione del pubblico. Lo scaricamento o la copia di testi, immagini, fotografie e altri dati non implicano il trasferimento dei diritti sui contenuti.

I diritti d’autore vincolati ai testi, alle immagini, alle fotografie e ad altri dati pubblicati sui siti web di swisstopo sono di sua proprietà esclusiva o dei loro detentori espressamente menzionati. Ogni riproduzione è subordinata all’autorizzazione previa scritta del detentore dei diritti.

## Protezione dei dati
### Fondamenti giuridici
Il trattamento dei dati personali da parte di swisstopo è regolamentato fondamental-mente dalla legge federale sulla protezione dei dati (LPD, RS 235.1) e dall’ordinanza relativa alla legge federale sulla protezione dei dati (OLPD, RS 235.11).

### Diritto all’informazione, al blocco dell’elaborazione e alla cancellazione
Il diritto all’informazione, ai sensi degli articoli 8 e 9 della LPD, concede a ogni persona – indipendentemente dalla residenza e dalla nazionalità – la possibilità di chiedere a swisstopo se vengono elaborati dati che la riguardano. Il diritto all’informazione concede agli interessati la possibilità di verificare l’elaborazione dei loro dati e di richiedere le eventuali correzioni necessarie. Potete bloccare l’elaborazione in qualsiasi momento, oppure esigere che i vostri dati vengano cancellati.

Per far valere il diritto all’informazione, al blocco dell’elaborazione o alla cancellazione, potete rivolgervi all’incaricato/a della protezione dei dati di swisstopo.

### Informazioni salvate automaticamente visitando i nostri siti web
Quando si accede ai nostri siti web vengono salvati i dati seguenti nei file di registro: indirizzo IP (ovvero l’indirizzo univoco che identifica il vostro computer su Internet), data, ora, richiesta del navigatore e informazioni generali trasmesse sul sistema operativo ovvero sul navigatore. Ai sensi della Legge federale sulla sorveglianza della corrispondenza postale e del traffico delle telecomunicazioni (LSCPT, RS 780.1) sussiste l’obbligo legale di conservare i dati di collegamento degli ultimi sei mesi.

Utilizziamo gli indirizzi IP, che in precedenza sono stati resi anonimi, quale aiuto nella gestione del sito web e per raccogliere informazioni demografiche generali per l’uso complessivo.

Questi dati d’uso rappresentano la base per delle valutazioni statistiche anonime che consentono di identificare delle tendenze, sulla base delle quali abbiamo la possibilità di migliorare adeguatamente la nostra offerta.

Se ordinate prodotti o vi abbonate a una newsletter attraverso i nostri siti web, il vostro indirizzo e-mail verrà salvato separatamente e non sarà connesso ai file di registro anonimi. Avete la possibilità in qualsiasi momento di annullare la vostra registrazione, inviando eventualmente un’apposita e-mail all’incaricato/a della protezione dei dati di swisstopo.

### Uso dei cookie
Su certe pagine usiamo i cookie per rendere più allettante la nostra pagina web e per consentire l’utilizzo di determinate funzioni. Al riguardo, si tratta di piccoli file di testo che sono scaricati sul vostro computer. La maggior parte dei cookie da noi utilizzati sono cancellati dal vostro disco rigido alla fine della sessione del navigatore (i cosiddetti «session cookie»). Altri cookie (i cosiddetti «permanent cookie») rimangono sul vostro computer e ci consentono di riconoscervi in occasione della vostra prossima visita.
Potete evitare il salvataggio dei cookie sul vostro navigatore limitando o disattivando il salvataggio e la lettura dei cookie. Vogliate tuttavia notare che in tal caso, non sarà eventualmente possibile utilizzare integralmente tutte le funzioni di questo sito web.

### Servizi di analisi
Se avete dato il vostro consenso, questo sito web utilizza Google Analytics e Sentry, dei servizi di analisi web forniti da Google Ireland Limited («Google») e Sentry.io. Questo consente di attribuire dati, sessioni e interazioni provenienti da diversi apparecchi a un ID utente pseudonimo e quindi di analizzare le attività di un utente su più dispositivi.

I servizi di analisi utilizzano i cosiddetti «cookie», file di testo che permettono di analizzare l’utilizzo del sito web da parte vostra. Le informazioni generate dai cookie sul vostro utilizzo del sito web vengono generalmente trasmesse e salvate su un server dei gestori indicati. Vogliate notare che su questo sito web i servizi di analisi sono stati ampliati con una funzione di anonimizzazione IP per garantire il rilevamento anonimo degli indirizzi IP (il cosiddetto IP-Masking). L’indirizzo IP comunicato dal vostro navigatore nell’ambito del servizio di analisi non viene associato a nessun altro dato in possesso del gestore. Ulteriori informazioni sulle condizioni d’uso e sulla protezione dei dati sono disponibili su
<https://marketingplatform.google.com/about/analytics/terms/it/.> e 
<https://policies.google.com/?hl=it>
<https://sentry.io/privacy/>

### Finalità del trattamento
Su incarico di swisstopo, i gestori dei servizi di analisi indicati utilizzeranno le suddette informazioni per analizzare il vostro utilizzo del sito, redigere rapporti sulle relative attività e fornire a swisstopo ulteriori servizi connessi all’utilizzo del sito e di Internet.

### Destinatari / categorie di destinatari
l destinatari dei dati raccolti sono i gestori dei servizi di analisi indicati, su mandato di swisstopo.

### Durata dell’archiviazione dei dati
I dati da noi inviati e associati a cookie, ID utente (ad es. User-ID) o ID pubblicità vengono automaticamente cancellati dopo 14 mesi. I dati il cui periodo di conservazione è stato raggiunto vengono automaticamente cancellati una volta al mese.

### Diritti degli interessati
Potete inoltre impedire il rilevamento dei dati generati dai cookie concernenti il vostro utilizzo del sito web (compreso il vostro indirizzo IP) e il loro trattamento da parte di Google,  scaricando e installando il [Browser-Add-on](https://tools.google.com/dlpage/gaoptout?hl=it). I cookie opt-out impediscono la futura raccolta dei vostri dati quando visitate questo sito web. Per evitare che Universal Analytics raccolga dati su più apparecchi, è necessario disattivare l’opt-out su tutti i dispositivi utilizzati. Potete impostare il cookie opt-out cliccando su [Disattivare Google Analytics](https://tools.google.com/dlpage/gaoptout?hl=it).

Potete revocare il vostro consenso in qualsiasi momento con effetto per il futuro impedendo la memorizzazione dei cookie mediante una corrispondente impostazione del software del vostro navigatore. Vogliate tuttavia notare che in tal caso, non sarà eventualmente possibile utilizzare integralmente tutte le funzioni di questo sito web.

Fonte: il testo originale nella sezione «Google Analytics» è stato cortesemente fornito da <http://www.datenschutzbeauftragter-info.de> e adattato per il sito web di swisstopo.

## Quali dati personali registriamo e a quale scopo?
### geocat.ch (metadati geografici)
geocat.ch è il catalogo di metadati per i geodati in Svizzera, vale a dire l’applicazione per la gestione e la pubblicazione dei metadati geografici ai sensi dello standard GM03 (norma svizzera SN 612050). Per ogni gruppo di metadati geografici è definito almeno un punto di contatto.

geocat.ch contiene i seguenti dati pubblicamente accessibili:
a. Cognome e nome
b. Nome e abbreviazione dell’organizzazione
c. E-mail e numero di telefono della persona o dell’organizzazione
d. Indirizzo dell’organizzazione (via, numero civico, NPA, località, ecc.)

## Ulteriori indicazioni
### Tutela dei dati personali
È esclusa una diversa utilizzazione dei vostri dati personali, soprattutto la loro vendita, la loro diffusione o la loro elaborazione a beneficio di terzi.

### Sicurezza
swisstopo impiega le tecnologie più recenti per proteggere i dati personali dall’accesso non autorizzato e dall’utilizzo abusivo.

### Consulenza sulla protezione dei dati
L’incaricato/a della protezione dei dati di swisstopo è il/la referente per le vostre richieste in merito alla protezione dei dati e al diritto all’informazione presso swisstopo.

Saremo lieti di ricevere domande o annotazione di qualsiasi genere:

**Ufficio federale di topografia swisstopo**  
Consulente di protezione dei dati  
Seftigenstrasse 264  
Postfach  
3084 Wabern

E-mail: <protezioneDati@swisstopo.ch>


